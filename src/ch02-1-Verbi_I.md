# Verbi I

## Coniugare i verbi

Abbiamo parlato precedentemente dell'inflessione, il modo in cui le parole modificano la propria terminazione a seconda degli oggetti a cui si riferiscono; quando si parla di verbi, l'inflessione è detta `coniugazione`.

In giapponese, i verbi si cogniugano in base a fattori come il tempo, il modo e l'aspetto.<br>
Come i nomi e gli aggettivi in giapponese, e al contrario dei verbi in italiano, i verbi in giapponese sono invariabili rispetto alla persona, genere e al numero.<br>

<span class="example">
    <span class="text">
        今朝、私は来ました<br>
    </span>
    <span class="translation">
        Io sono arrivato stamattina<br>
    </span>
</span><br>
<span class="example">
    <span class="text">
        今朝、マリオは来ました<br>
    </span>
    <span class="translation">
        Mario è arrivato stamattina<br>
    </span>
</span><br>
<span class="example">
    <span class="text">
        今朝、マリアは来ました<br>
    </span>
    <span class="translation">
        Maria è arrivata stamattina<br>
    </span>
</span><br>
<span class="example">
    <span class="text">
        今朝、マリオとマリアは来ました<br>
    </span>
    <span class="translation">
        Mario e Maria sono arrivati stamattina<br>
    </span>
</span><br>

In queste frasi notiamo come in italiano, il verbo _arrivare_ nella forma _indicativo passato prossimo_ si coniughi diversamente a seconda della persona, del genere e del numero; al contrario, il verbo giapponese <ruby>来る<rt>くる</rt></ruby> nella forma _passato affermativo cortese_ <ruby>来ました<rt>きました</rt></ruby>, non varia.<br>

## Le classi dei verbi

In giapponese i verbi appartengono a una fra quattro classi:<br>
- i verbi in -う, anche detti <ruby>五段<rt>ごだん</rt></ruby><br>
- i verbi in -る, anche detti <ruby>一段<rt>いちだん</rt></ruby><br>
- i verbi irregolari <ruby>来る<rt>くる</rt></ruby><br>, ある, e する con i suoi derivati
- gli aggettivi in -い, anche detti aggettivi verbali; questi aggettivi si cogniugano come verbi e per questo possono essere trattati alla stregua di verbi.<br>

La classe a cui un verbo appartiene determina la sua coniugazione, quindi è importante conoscerle.<br>

> In queste note trattiamo sempre prima i verbi in -う, -る e irregolari, e solo successivamente passiamo agli aggettivi verbali<br>

## Coniugare i verbi

Per coniugare i verbi giapponesi:
1. Si parte dalla _dictionary form_
2. Dalla _dictionary form_ si ottiene la _radice_
3. Dalla _radice_ si ottengono le _basi_

Dopodiché scegliendo la base appropriata per la coniugazione che vogliamo formare procediamo a coniugare il verbo.<br>
In realtà, il giapponese è una lingua `agglutinante` e i verbi vengono formati per agglutinazione: dopo aver scelto la base corretta, per ottenere il significato desiderato usiamo dei verbi ausiliari che vengono aggiunti in fondo alla parola.

> Se questi concetti non sono immediatamente chiari, non c'è da preoccuparsi: verranno trattati più avanti in questa lezione e nelle prossime

### Dictionary Form

In un dizionario di qualunque lingua, le parole non sono inserite in ogni possibile inflessione.<br>
In italiano, se leggendo la frase:<br>

<span class="example">
    <span class="translation">
        Oggi ho mangiato delle arance<br>
    </span>
</span><br>

volessi cercare sul dizionario i significato della nome "arance", dovrei ricondurmi al numero singolare (al genere maschile, se esiste): cercherei sul dizionario la parola "arancia";<br>
E se volessi cercare il significato del verbo "ho mangiato", dovrei ricondurmi al forma _infinito, presente_: cercherei sul dizionario la parola "mangiare".<br>

Allo stesso modo, in un dizionario giapponese, i verbi sono riportati nella `dictionary form` (il cui nome corretto è <ruby>終止形<rt>しゅうしけい</rt></ruby>, ma lo vedremo dopo).<br>
Nella dictionary form, i verbi terminano tutti con una sillaba che appartiene alla colonna delle -う: i verbi possono terminare in -う, -く, -ぐ, -す, -つ, -ぬ, -ぶ, -む, e -る; tuttavia nessun verbo termina in -ず, -づ, -ふ o -ぷ.<br>

>Quando incontriamo un verbo nella dictionary form, come facciamo a riconoscere a quale classe appartiene?<br>
Seguiamo questi passi:<br>
>
>1. I verbi irregolari sono facilmente riconoscibili, essendo solo <ruby>来る<rt>くる</rt></ruby>, ある, e する con i suoi derivati; se il verbo non è fra questi, sappiamo subito che non è irregolare e deve essere o un verbo in -う o in -る.<br>
>2. I verbi in -る terminano tutti con la sillaba る; se il verbo termina con una sillaba diversa da る, sappiamo subito che non è un verbo in -る e deve essere un verbo in -う.
>3. Purtroppo se il verbo è termina in -る, abbiamo un problema: る è anche una sillaba della colonna う!<br>
Quindi il verbo potrebbe essere un verbo in -う o in -る; a questo punto ci aiutiamo con un'ulteriore regola:<br>
Se la vocale che precede る è A,O,U allora è **sicuramente** un verbo in -う; se la vocale che precede る è I,E allora è **molto probabilmente** (ma non certamente) un verbo in -る.<br>

### La radice

Ora che abbiamo la _dictionary form_, la usiamo per ricondurci alla `radice` del verbo.<br>
La radice è la parte iniziale e _invariabile_ del verbo: rimane costante in ogni cogniugazione.<br>

Se il verbo è un verbo in -る, la radice è ottenuta rimuovendo la sillaba る:<br>
per esempio la radice del verbo <ruby>食べる<rt>たべる</rt></ruby> è <ruby>食べ<rt>たべ</rt></ruby>.<br>

Se il verbo è un verbo in -う, la radice è ottenuta rimuovendo la sillaba della colonna -う:<br>
per esempio la radice del verbo <ruby>話す<rt>はなす</rt></ruby> è <ruby>話<rt>はな</rt></ruby>.<br>

Infine i verbi irregolari sono così chiamati perché la loro radice varia; li vedremo tra poco in maggiore dettaglio.<br>

### Le basi

Dalla _dictionary form_ abbiamo ottenuto la radice, e con la radice possiamo ottenere le `basi` dei verbi; le basi sono il passo finale prima di coniugare i verbi.<br>

Le basi sono 6 nel linguaggio scritto <ruby>文語<rt>ぶんご</rt></ruby>, che è più formale; ma ormai nel linguaggio parlato <ruby>口語<rt>こうご</rt></ruby> ne vengono usate solo 5.<br>

|base|uso|verbo -う|verbo -る|
|----|----|----|----|
|<ruby>終止形<rt>しゅうしけい</rt></ruby>| La 終止形 è detta anche forma finalizzante: è usata quando il verbo si trova a fine della frase; inoltre è quella che abbiamo definito come _dictionary form_.<br> Tuttavia è in disuso nel linguaggio parlato, dove è stata rimpiazzata dalla <ruby>連体形<rt>れんたいけい</rt></ruby>; le due forme sono equivalenti per tutti verbi, ad eccezione di alcuni rari casi.| Radice + sillaba in -う | Radice + る |
|<ruby>連体形<rt>れんたいけい</rt></ruby>| La 連体形 è la forma usata in costrutti attributivi. Inoltre, sostituisce nel giapponese parlato la <ruby>終止形<rt>しゅうしけい</rt></ruby> come forma finalizzante. | Radice + sillaba in -う | Radice + る |
|<ruby>連用形<rt>れんようけい</rt></ruby>| La 連用形 è la forma continuativa e congiuntiva; inoltre è la forma più usata quando il verbo deve essere agglutinato con un altro verbo/aggettivo ausiliario. | Radice + sillaba -い | Radice |
|<ruby>未然形<rt>みぜんけい</rt></ruby>| La 未然形 è la forma imperfettiva: è usata, per esempio, quando si volgono i verbi alla forma negativa ausiliario. | Radice + sillaba -あ | Radice |
|<ruby>已然形<rt>いぜんけい</rt></ruby>| La 已然形 è la forma usata nei costrutti ipotetici; è anche detta <ruby>仮定形<rt>かていけい</rt></ruby> o forma ipotetica. | Radice + sillaba -え | Radice + れ |
|<ruby>命令形<rt>めいれいけい</rt></ruby>| La 命令形 è la forma imperativa | Radice + sillaba -え | Radice + ろ/よ |


> Non è necessario conoscere i nomi delle basi e come formarle in questo momento; quando incontreremo una nuova coniugazione, andremo nuovamente nel dettaglio.
